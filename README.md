# ristinolla

Käyttöliittymä
Muokkaa luokkaa RistinollaSovellus siten, että se käynnistää graafisen käyttöliittymän. Käytä käyttöliittymäkomponenttien asetteluun ensin BorderPane-luokkaa. Aseta BorderPanen ylälaitaan tekstikomponentti, joka sisältää tiedon vuorosta sekä pelin loppuessa tiedon pelin loppumisesta. Aseta BorderPanen keskelle GridPane, joka sisältää 9 nappia. GridPanessa tulee olla 3 riviä ja 3 saraketta, jolloin napit muodostavat 3x3-ruudukon.

Vuorojen vaihtaminen ja reilu peli
Pelissä pelaavat X ja O. Pelin aloittaa aina X. Lisää peliin toiminnallisuus, jossa nappia painamalla tilanne päivittyy siten, että nappiin asetetaan vuorossa olevan pelaajan merkki (jos on X:n vuoro, nappiin tulee teksti X). Tämän jälkeen vuoro siirtyy seuraavalle pelaajalle.

Pelin ylälaidassa olevan tekstikentän tulee kertoa aina vuorossa oleva pelaaja. Teksti on aluksi "Vuoro: X". Kun X pelaa vuoronsa, eli painaa jotain nappia, tekstiksi asetetaan "Vuoro: O". Tämän jälkeen kun O pelaa vuoronsa, tekstiksi asetetaan taas "Vuoro: X".

Huom! Jos pelaaja on jo pelannut tietyn ruudun, ei toinen pelaaja saa enää pelata sitä. Varmista, ettei vuoro muutu tilanteessa, jossa pelaaja yrittää pelata jo pelatun ruudun.

Huom2! Mahdollisesti kohtaamasi virhe "local variables referenced from a lambda expression must be final or effectively final" johtuu siitä, että rajapinnoista tehdyt oliot eivät voi käyttää metodin ulkopuolella määriteltyjä muuttujia. Voit "kiertää" virheen luomalla uudet muuttujat, joihin asetat ongelmalliset arvot juuri ennen niiden käyttöönottoa metodissa.

Pelin loppuun vieminen
Lisää peliin toiminnallisuus, jossa pelin voi pelata loppuun. Peli loppuu jos toinen pelaajista saa kolme samaa merkkiä riviin (pysty, vaaka, vino). Pelin loppuminen tulee ilmaista siten, että ylälaidassa on teksti "Loppu!". Tämän jälkeen pelin jatkaminen ei enää onnistu.

Tehtävän testit eivät ole kattavimmat. Pyri tekemään ohjelma ilman suurta testeihin tukeutumista.
